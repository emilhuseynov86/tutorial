<!DOCTYPE html>
<html lang="az">

<head>
    <meta charset="utf-8">
    <title>Kompilyator nədir?</title>
    <meta name="description"
        content="Bu məqalə kompüterdə proqram kodunun necə icra edilməsini daha yaxşı başa düşməyə kömək edəcək">
</head>

<body>

    <h1>Kompilyator nədir?</h1>

    <ul>
        <li>
            <a href="#why-need-compiler">Kompilyator nə üçün lazımdır?</a>
        </li>
        <li>
            <a href="#what-language-in-compiler">Kompilyator hansı dildə yazılıb?</a>
        </li>
        <li>
            <a href="#variaty-of-compiler">Hansı kompilyatorlar mövcuddur?</a>
        </li>
        <li>
            <a href="#compiler-error">Kompilyator hansı səhvləri aşkar edə bilər?</a>
        </li>
        <li>
            <a href="#difference-between-compiler-and-interpreter">Kompilyator interpretatordan nə ilə fərqlənir?</a>
        </li>
    </ul>

    <h2 id="why-need-compiler">Kompilyator nə üçün lazımdır?</h2>

    <p>Kompüterin "ürəyi" hesab edilən prosessor informasiyanı emal edir, istifadəçinin əmrlərini icra edir və bütün
        qoşulmuş
        qurğuların işinə nəzarət edir. Lakin prosessor yalnız müəyyən ardıcıllıqla yazılmış maşın kodunu (0 və 1) təhlil
        edə
        bilər.</p>

    <p>Nə üçün 0 və 1? Prosessora elektrik siqnalları daxil olur. Güclü siqnal 1 rəqəmi, zəif siqnal isə 0 rəqəmi ilə
        qeydə
        alınır. Belə rəqəmlər toplusu hansısa bir əmri ifadə edir. Prosessor onu "tanıyır" və icra edir.</p>

    <p>Mühəndislər ilk kompüterlərdə proqram yazmaq üçün elastik karton kartlardan - perfokartlardan istifadə edirdilər.
        Perfokartda rəqəmlər növbə ilə yazılırdı. Proqramçı 1-i yazmaq üçün kartda dəlik açırdı. Dəliksiz yerlər isə 0-ı
        ifadə edirdi.</p>

    <p>Kompüterə quraşdırılmış xüsusi qurğu perfokartı oxuyurdu və yazılmış əmri icra edirdi. Bir proqram üçün yüzlərlə
        perfokartdan istifadə edilirdi.</p>

    <p>Onları yazmaq çox vaxt alırdı və çətin idi, buna görə mühəndislər əmrləri söz və simvollarla ifadə edən
        proqramlaşdırma dilləri hazırlamağa başlayırlar. Proqramda yazılmış əmrlərin prosessor tərəfindən oxunması üçün
        isə
        proqramçılar kompilyator (proqram kodunu maşın koduna çevirən proqram) hazırlayırlar.</p>

    <h2 id="what-language-in-compiler">Kompilyator hansı dildə yazılıb?</h2>

    <p>1950-ci illərdə IBM-də Con Bekusun rəhbərliyi altında çalışan proqramçılar qrupu tərəfindən işlənib hazırlanmış
        ilk
        yüksək səviyyəli "Fortran" proqramlaşdırma dili sayəsində proqramların insan üçün anlaşılan dildə yazılması
        mümkün
        olur.
        Mühəndislər, həmçinin kompilyator üzərində də işləyirdilər. Bu, digər Fortran proqramlarını, o cümlədən özünün
        təkmilləşdirilmiş versiyasını kompilyasiya edə bilən icra olunan əmrlər toplusundan ibarət proqram idi.</p>

    <p>Sonralar "Fortran" dili və onun kompilyatoru yeni proqramlaşdırma dilləri üçün kompilyatorların yazılmasında
        istifadə
        edilmişdir.</p>

    <h2 id="variaty-of-compiler">Hansı kompilyatorlar mövcuddur?</h2>

    <p>Bəzi kompilyatorlar bir çox proqramlaşdırma dillərini dəstəkləyir. Lakin proqramçı, həmçinin proqramın işləyəcəyi
        kompüterin parametrlərini də nəzərə almalıdır.</p>

    <p>Belə ki müasir prosessorlar bir-birindən fərqlənir, buna görə də bir prosessor maşın kodunu oxuya bilir, digəri
        isə
        yox.
        Bu, əməliyyat sistemlərinə də aiddir: "Windows" əməliyyat sisteminin (ƏS) idarəetməsi altında işləyən proqram
        "Linux" və
        ya "MacOS"da işləməyəcək. Buna görə də lazımi prosessor və əməliyyat sistemi ilə işləyən kompilyatordan istifadə
        etmək
        lazımdır.</p>

    <p>Əgər proqramın bir neçə əməliyyat sistemində işləməsi nəzərdə tutulubsa, onda kross-kompilyator (universal maşın
        kodunu
        çevirən kompilyator) lazımdır. Məsələn, "GNU Compiler Collection" kompilyatoru "C++", "Objective-C", "Java",
        "Fortran",
        "Ada", "Go" proqramlaşdırma dillərini və müxtəlif prosessor arxitekturalarını dəstəkləyir.</p>

    <p>Yeni öyrənməyə başlayan proqramçıların əksəriyyəti kompüterdə kompilyatorun olması barədə məlumatsızdırlar. Onlar
        proqramları bir, bəzən də bir neçə kompilyatora malik inteqrasiya olunmuş işlənmə mühitində yazırlar. Bu zaman
        kompilyatorun seçiminə proqramçı deyil, mühit qərar verir. Məsələn, "MS Visual Studio" proqramı "Windows",
        "Linux"
        və
        "Android" əməliyyat sistemləri üçün kompilyatorları dəstəkləyir. "Visual Studio" layihənin tipinə uyğun olaraq
        kompüterin prosessor və əməliyyat sistemini müəyyənləşdirir, bundan sonra isə müvafiq kompilyatoru seçir.</p>

    <h2 id="compiler-error">Kompilyator hansı səhvləri aşkar edə bilər?</h2>

    <p>Kompilyator proqramın mətnini təhlil edərkən operatorun yazılışının dilin standartlarına uyğunluğunu yoxlayır.
        Uyğunsuzluq aşkar edildikdə, kompilyator istifadəçiyə səhv barədə məlumat verir. Proqram bütünlüklə təhlil
        edildikdən
        sonra istifadəçi kodda tapılmış səhvlərin siyahısını görür və onlara düzəliş edə bilər. Proqramçı səhvləri
        düzəltmədiyi
        halda kompilyator növbəti mərhələyə (prosessor üçün maşın kodunun hazırlanmasına) keçmir. Çox vaxt kompilyator
        istifadəçiyə aşağıdakı səhvləri göstərir:</p>

    <ul>
        <li>dəyişənlərin səhv elan edilməsi və ya onların başlanğıc qiymətlərinin olmaması </li>
        <li>tiplərin uyğunsuzluğu səhvləri</li>
        <li>operator və funksiyaların səhv yazılışı</li>
    </ul>

    <p>Kompilyator proqramın mətnini təhlil edərkən yalnız səhvləri axtarmır, həm də onun kodunu sadələşdirir. Bu proses
        optimallaşdırma adlanır. Optimallaşdırma zamanı kompilyator proqram kodunu dəyişir, lakin proqramın yerinə
        yetirdiyi
        funksiyalar olduğu kimi qalır.</p>

    <h2 id="difference-between-compiler-and-interpreter">Kompilyator interpretatordan nə ilə fərqlənir?</h2>

    <p>Kompilyator proqram mətnini onu işə salmadan, statik olaraq maşın koduna çevirən proqramdır. Bundan sonra proqram
        icra
        üçün işə salına bilər. İnterpretator kodu dərhal işə salır və onu oxuma prosesində icra edir.</p>

</body>

</html>